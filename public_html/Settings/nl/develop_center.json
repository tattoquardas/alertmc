[
"Home",
"Over ons &#9662;",
"Over ons",
"Onze missie & visie",
"Onze Diensten en Producten",
"Partners & Klanten",
"HR Instrumenten &#9662;",
"Diensten &#9662;",
"Diensten",
"Publicaties&Reports &#9662;",
"Publicaties",
"Het ontwikkelen van potentieel.",
"Net zoals bij een Assessment Center, tracht we bij een Development Center (DC) de sterktes en zwaktes van een deelnemer naar boven te halen. Echter, in een  Development Center ligt de focus op de vraag welke de competenties zijn waarop de deelnemer kan bouwen om zijn professionele ontwikkeling te versnellen.",
"Het resultaat is een persoonlijk ontwikkelingsplan (POP) met advies naar de toekomst toe. Het doel is de deelnemer voortdurend te stimuleren in het verbeteren van zijn of haar vaardigheden en te streven naar groei en succes in de carrière. Als resultaat ligt een persoonlijk Actieplanvoor dat de deelnemer uitwerkt met onder ondersteuning.",
"Alert Management Consultants biedt organisaties een helpende hand bij het opstellen, uitvoeren en opvolgen van een DC voor medewerkers in het kader van:",
"- Doorgroei van leidinggevenden naar een hoger niveau",
"- Identificatie van mensen met potentieel voor complexe functies met meer verantwoordelijkheid en als onderdeel van ontwikkelingsinitiatieven van het management",
"- Sterkte/zwakteanalyse van interne medewerkers: in kaart brengen van de domeinen waar de medewerker sterk in is alsook de gebieden waar hij/zij begeleiding, bijsturing of coaching nodig heeft",
"- Loopbaanvragen, gericht op het helpen herpositioneren van medewerkers in hun loopbaan binnen de organisatie",
"Bent u werkgever?",
"Voorbereidend gesprek",
"Om optimaal in te kunnen spelen op uw wensen wordt een voorbereidend gesprek georganiseerd. Tijdens dit gesprek worden de vraag en verwachtingen geconcretiseerd en de rapportagevorm in onderling overleg vastgelegd.",
"Development Center",
"Een DC kan bestaan uit de volgende onderdelen:",
"360° bevraging: ",
"een bevraging van de professionele omgeving (collega’s, managers, medewerkers) verstrekt cijfermatige informatie over hoe de deelnemer functioneert in de huidige professionele omgeving.",
"Persoonlijkheidstest (KOAN-PI): ",
"geeft informatie over de mate waarin de deelnemer bepaalde competenties zal vertonen in de toekomst.",
"Facet intelligentietest: ",
"verstrekt informatie over de capaciteiten van de deelnemer om numerieke en verbale problemen op te lossen.",
"Postbak met rollenspel: ",
"geeft informatie over de manier waarop de kandidaat omgaat met complexe situaties, hoe hij/zij beslissingen structureert, prioriteiten stelt en of de kandidaat beschikt over het potentieel om rollen op zich te nemen die specifiek zijn aan de functie.",
"Interview: ",
"reikt informatie aan over de mate waarin de deelnemer in het verleden reeds bepaalde competenties vertoonde.",
"Groepsoefening: ",
"kan als onderdeel ingevoerd worden indien verschillende deelnemers uit dezelfde organisatie en op dezelfde dag aan een DC deelnemen.",
"ALTI / MBTI: ",
"indien het gebruik hiervan is ingeburgerd in de organisatie kan het zinvol zijn dit instrument mee op te nemen in het DC. In het kader van loopbaanvragen en vragen op het vlak van functioneren wordt ook de ALTI als instrument gebruikt. Het kennen van het Psychologisch Type van de deelnemer creëert een toegevoegde waarde. Wegens het beschrijvende karakter van het instrument, kan de ALTI/MBTI niet gebruikt worden in het kader van zuiver selectie of promotie.",
"Persoonlijke feedback (verplicht onderdeel): ",
"iedere deelnemer krijgt na afloop persoonlijk uitgebreid feedback over zijn/haar functioneren.",
"Rapportering",
"Alle elementen uit het Development Center worden in een (uitgebreid) rapport aan u teruggekoppeld, waarvan de vorm op voorhand en in samenspraak werd vastgesteld. Dit gebeurd uiteraard strikt vertrouwelijk en met respect voor het ownership.",
"Hieronder vindt u een voorbeeld van het verloop van een DC. Zoals eerder gemeld kan deze worden aangepast aan uw wensen en noden.",
"Voorafgaand aan het DC worden de vragenlijsten (KOAN-PI, ALTI en 360°) online ingevuld. Deze dienen ten laatste 2 dagen voor de start afgerond te zijn."
]
